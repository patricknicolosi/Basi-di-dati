<html>

<head>
    <title>Database</title>
    <link rel="stylesheet" href="../style.css">
    <meta charset="UTF-8">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link
        href="https://fonts.googleapis.com/css2?family=Hedvig+Letters+Serif:opsz@12..24&family=Inter:wght@100;200;300;400;500;600;700;800;900&display=swap"
        rel="stylesheet">
</head>

<body>
    <header>
        <a class="nav-link" href="https://dbis-uibk.github.io/relax/calc/local/uibk/local/0" target="_blank">Simulatore
            RelaX</a>
        <a class="nav-link" href="https://www.mycompiler.io/it/new/sql">Simulatore SQL</a>
        <a class="nav-link" href="../index.html" target="_self">Home</a>
        <h1>Database</h1>
    </header>
    <section>
        <h2>Progettazione logica e traduzione verso il modello logico</h2>
        <img src="../assets/61.png" alt="">
        <p>
            Le operazioni di cui vogliamo analizzare il costo sono:
        </p>
        <ol>
            <li>
                Assegna un impiegato ad un progetto
            </li>
            <li>
                Trova i dati di un impiegato, del dipartimento nel quale lavora e dei progetti in cui è coinvolto
            </li>
            <li>
                Trova i dati di tutti gli impiegati di un certo dipartimento
            </li>
            <li>
                Per ogni sede, trova i dipartimenti con il cognome del direttore e l'elenco degli impiegati
            </li>
        </ol>
        <hr>
        <h4>Per tutte le operazioni</h4>
        <p>
            Per stimare il costo di ogni singola operazione, è essenziale avere due tabelle di stima. La prima è la
            <span class="bold">tabella dei volumi</span>, mentre la seconda è la <span class="bold">tabella delle
                operazioni</span>. Entrambe le tabelle faranno quindi
            parte della documentazione della base di dati.
        </p>
        <img src="../assets/62.png" alt="">
        <p>
            Avendo a disposizione questi dati è possibile stimare i costi di ogni operazione.
        </p>
        <hr>
        <h4>Per ogni operazione</h4>
        <p>
            Vediamo come fare correttamente la <span class="bold">stima del costo dell'operazione 2</span>.
        </p>
        <ul>
            <li>
                <p class="bold">Analisi della richiesta</p>
                <p>
                    Trova i dati di un impiegato, del dipartimento nel quale lavora e dei progetti in cui è coinvolto
                </p>
            </li>
            <li>
                <p class="bold">Tavola degli accessi</p>
                <p>
                    Per fare questa operazione dobbiamo:
                </p>
                <ul>
                    <li>
                        Accedere all'occorrenza di Impiegato e di Afferenza e quindi alle proprietà di Dipartimento
                    </li>
                    <li>
                        Per avere i dati dei progetti a cui lavora, dobbiamo accedere (in media tre volte dalla tabella
                        dei volumi) a Partecipazione e quindi alle proprietà di Progetto
                    </li>
                </ul>
                <p>
                    Tutto viene riassunto in una <span class="bold">tavola degli accessi</span>.
                </p>
                <img src="../assets/63.png" alt="">
                <p class="bold">
                    Il costo totale dell'operazione è dato dalla somma di tutti gli accessi, che in questo caso è 9.
                </p>
                <p class="bold red">
                    Ricordiamoci anche che essendo le operazioni di scrittura più onerose di quelle di scrittura 1S=2L.
                </p>
            </li>
        </ul>
        <hr>
        <h4>Ristrutturazione dello schema</h4>
        <p>
            Una volta analizzato il costo di tutte le operazioni, procediamo con la ristrutturazione. Questo processo si
            divide in:
        </p>
        <ul>
            <li>
                <p class="bold">Analisi delle ridondanze</p>
                <p>
                    In generale l'analisi di tutti quegli attributi derivabili da altre entità o relazioni.
                </p>
                <p>
                    Consideriamo l'esempio Città-Persona per l'anagrafica di una regione:
                </p>
                <ul>
                    <li>
                        Operazione 1: memorizza una persona nuova con la relativa città
                    </li>
                    <li>
                        Operazione 2: stampa tutti i dati di una città (incluso il numero di abitanti)
                    </li>
                </ul>
                <img src="../assets/64.png" alt="">
                <p>
                    Come è possibile vedere nello schema E-R il numero di abitanti rappresenta una ridondanza, infatti
                    può essere preso sia da città che contanto gli N Persona della relazione Residenza.
                    In tutti i casi in cui c'è ridondanza il problema è sempre uno: Eliminare o lasciare?
                    Entrambe le scelte presentano vantaggi e svantaggi. Per aiutarci nella scelta viene
                    fatto, li dove è presente ridondanza una <span class="bold">valutazione sull'indice di
                        prestazione</span>.
                </p>
                <p>
                    Valutiamo l'indice di prestazione per l'attributo Numero abitanti per ogni singola operazione:
                </p>
                <h5>Con ridondanza (con numero abitanti in città)</h5>
                <ul>
                    <li>
                        Operazione 1 richiede:
                        <ul>
                            <li>
                                Un accesso in scrittura a Persona
                            </li>
                            <li>
                                Un accesso in scrittura in Residenza
                            </li>
                            <li>
                                Uno in lettura per cercare la città
                            </li>
                            <li>
                                Uno in scrittura per incrementare il numero di abitanti
                            </li>
                        </ul>
                        Il tutto ripetuto 500 volte, per un totale di 1500 accessi in scrittura e 500 in lettura.
                    </li>
                    <li>
                        Operazione 2 richiede: un accesso in lettura a Città (2 volte al giorno)
                    </li>
                </ul>
            </li>
            <p>
                Considerando gli accessi in scrittura 1S=2L abbiamo un numero totale di accessi per entrambe le
                operazioni di 3500.
            </p>
            <h5>Senza ridondanza (elimino numero abitanti da città)</h5>
            <ul>
                <li>
                    Operazione 1 richiede:
                    <ul>
                        <li>
                            Un accesso in scrittura a Persona
                        </li>
                        <li>
                            Un accesso in scrittura in residenza (ripetuto 500 volte)
                        </li>
                    </ul>
                    Il tutto ripetuto per 500 volte, per un totale di 1000 accessi al giorno di scrittura.
                </li>
                <li>
                    Operazione 2 richiede:
                    <ul>
                        <li>
                            Accesso alle informazioni della città (trascurabile)
                        </li>
                        <li>
                            Accesso al numero di abitanti per città (contare il numero di abitanti per città, circa
                            5000)
                        </li>
                    </ul>
                    Ripetuto 2 volte al giorno per un totale di 100000 accessi.
                </li>
            </ul>
            <p>
                Considerando gli accessi in scrittura 1S=2L abbiamo un numero totale di accessi per entrambe le
                operazioni di 12000. Quindi 8500
                in più rispetto al caso di ridondanza.
            </p>
            <p>
                La versione con ridondanza, seppur occupa 1 kilobyte (considerando 4 byte per ogni entità Città per il
                numero abitanti) in più rispetto a quella senza, è conveniente da attuare rispetto quello senza.
            </p>
            <p>
                In questo caso <span class="bold">conviene lasciare la ridondanza</span>.
            </p>
            <p>
                Ovviamente, come verificato per l'esempio, la versione con ridondanza occuperà sempre spazio in più.
            </p>
            <li>
                <p class="bold">Eliminazione delle gerarchie</p>
                <p>
                    Il modello relazionale non implementa le gerarchie, introdotte invece nello schema E-R, allora
                    bisogna eliminarle; questo
                    è possibile tramite tre strategie.
                </p>
                <img class="small-img" src="../assets/65.png" alt="">
                <ul>
                    <li>
                        <p class="bold">Mantenimento delle entità</p>
                        <p>
                            Tutte le entità figlie vengono mantenute e sostituiamo
                            alle gerarchie delle associazioni. Ogni entità viene identificata
                            dalla relazione.
                        </p>
                        <img class="small-img" src="../assets/66.png" alt="">
                    </li>
                    <li>
                        <p class="bold">Collasso verso l'alto</p>
                        <p>
                            Si rimuovono le entità figlie riunendo tutti gli attributi di queste nell'entità padre.
                        </p>
                        <img src="../assets/67.png" alt="">
                    </li>
                    <li>
                        <p class="bold">Collasso verso il basso</p>
                        <p>
                            Si elimina l'entità padre trasferendo tutti i suoi attributi nelle entità figlie.
                            Si tratta di una strategia molto utile in tutte quelle situazioni in cui le entità figlie
                            hanno molti più attributi dell'entità padre. <span class="bold">Questa strategia è <span class="red">vietata</span>
                                sempre nel caso di gerarchie non totali perchè andremo a perdere dati</span>. Infatti
                                , avendo ad esempio una gerarchia non totale Cittadino/Pestatore-Cacciatore, in cui abbiamo cittadini
                                che esistono e possono non essere ne cacciatori ne pescatori, applicando questo collasso, ci andiamo a perdere totalmente tutti i cittadini che sono solo cittadini. Quindi si rischia la perdita
                                di tutti i dati relativi alle entità che fanno parte della classe padre perchè sono ammesse (dopo il collasso verso il basso) solo entità che fanno parte delle classi figlie.
                        </p>
                        <img class="xsmall-img" src="../assets/68.png" alt="">
                    </li>
                </ul>
            </li>
            <li>
                <p class="bold">Partizionamento di Entità</p>
                <img src="../assets/69.png" alt="">
                <p>
                    Immaginiamo di avere un'entità dipendente a cui accediamo sempre o ai dati anagrafici oppure ai dati
                    lavorativi.
                    Allora potremmo secondo il partizionamento di Entità e associazioni, dividere questi aspetti e
                    trattare il dipendente
                    come se fosse una relazione tra le due tipologie di dato.
                </p>
                <p>
                    Il partizionamento appena fatto viene detto <span class="bold">partizionamento verticale</span>.
                </p>
                <img src="../assets/69.png" alt="">
                <p>
                    Specificatamente per il modello relazionale, non abbiamo il supporto di attributi multivalore, ad
                    esempio, se abbiamo
                    un'entità Agenzia a cui poter associare secondo lo schema E-R più numeri di telefono (1,n), non
                    possiamo tradurre questa necessità
                    in uno schema di tipo relazionale, allora in questi casi, usiamo un <span
                        class="bold">partizionamento orizzontale</span>.
                </p>
                <img src="../assets/70.png" alt="">
                <p>
                    Quello che facciamo con questo tipo di partizionamento è sostituire tutti gli attributi multivalore
                    ((1,n)) con relazioni (1,n).
                </p>

            </li>
            <li>
                <p class="bold">Accorpamento di entità</p>
                <p>
                    Si tratta di una procedura inversa rispetto la precedente.
                </p>
                <img src="../assets/71.png" alt="">
                <p>
                    Solitamente l'accorpamento è giustificato se le operazioni più frequenti su Persona richiedono i
                    dati relativi ad appartamento.
                </p>
                <p class="bold red">
                    Gli accorpamenti si fanno <span class="italic">solitamente</span> su relazioni uno ad uno, è raro
                    che si facciano in relazioni uno a molti, è invece
                    <span class="underline">vietato</span> farli per relazioni molti a molti.
                </p>
                <p>
                    Facendo un accorpamento molti a molti andremo infatti ad introdurre ridondanza perchè avremmo più
                    copie delle stesse informazioni.
                </p>

            </li>
            <li>
                <p class="bold">Traduzione e scelta degli identificatori principali</p>
                <p>
                    Sia entità che relazioni dello schema E-R vanno tradotte nel modello relazionale in "tabelle".
                </p>
                <ul>
                    <li>
                        <p class="bold">
                            Traduzione di entità molti a molti
                        </p>
                        <p>
                            Usiamo la <span class="bold">traduzione standard</span>
                        </p>
                        <img src="../assets/72.png" alt="">
                    </li>
                    <li>
                        <p class="bold">
                            Traduzione di entità uno a molti
                        </p>
                        <p>
                            Resta valida la <span class="bold">traduzione standard</span>
                        </p>
                        <img src="../assets/73.png" alt="">
                    </li>
                </ul>
                <p>
                    Secondo questa procedura anche le relazioni verranno tradotte in tabella. La coppia formata dalle
                    due chiavi nella relazione,
                    rappresenta il legame tra le entità.
                </p>
                <p>
                    Una <span class="bold">procedura alternativa</span> a quella standard in questo tipo di relazione
                    potrebbe essere quella che ci da come risultato:
                </p>
                <img class="xsmall-img" src="../assets/74.png" alt="">
                <p>
                    Se E1 partecipa con cardinalità (0,1) allora la soluzione conterrà in K2,AR,BR valori nullable.
                </p>
            </li>
            <li>
                <p class="bold">
                    Traduzione di entità 1 a 1
                </p>
                <p>
                    Per le entità 1 a 1, <span class="bold">non viene usata <span class="underline">solitamente</span>
                        la traduzione standard</span>, perchè per queste associazioni
                    abbiamo come risultato un'unica tabella.
                </p>
                <img src="../assets/75.png" alt="">
                <ul>
                    <li>
                        Se le cardinalità minime sono entrambe 1 la chiave può essere indifferentemente K1 o K2 si
                        sceglierà quella più significativa. Come nell'esempio precedente comune-sindaco.
                    </li>
                    <li>
                        Se la cardinalità di E2 è (0,1) e quella di E1 (1,1) allora la chiave sarà K2. Ad esempio:
                        <img src="../assets/77.png" alt="">
                        In questo caso la nostra E2 è dalla parte di cittadino, quindi: i cittadini possono o no aver
                        preso parte del servizio militare, ma tutti quelli
                        che hanno preso parte del servizio militare sono cittadini. Per tutti (sia chi ha preso parte
                        che no) usiamo come chiama primaria il cod_f secondo questa regola.
                        Ci accorgiamo che è inoltre quella logicamente più adatta.
                    </li>
                    <li>
                        Se E2 è l'entità con il maggior numero di istanze alcune delle quali non si associano, ci
                        saranno dei valori NULL in corrispondenza con K1. K1 in questo caso non potrebbe essere scelta.
                    </li>
                    <li>
                        Se sia E1 che E2 hanno cardinalità (0,1) allora verrà usata una traduzione a tre tabelle.
                        <img class="xsmall-img" src="../assets/76.png" alt="">
                    </li>
                </ul>


            </li>
        </ul>
    </section>


</body>

</html>